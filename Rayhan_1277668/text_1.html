<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>

<body>
    <p>
        লেগ স্টাম্পের বাইরের নিরীহ এক ডেলিভারি। সেটিতেই ফ্লিক করতে গিয়ে অবিশ্বাস্যভাবে শর্ট কাভারে ক্যাচ তুলে দিলেন সাইফ
        হাসান। বোলার জেইর ম্যাকঅ্যালিস্টার নিজেই ছুটে গিয়ে দারুণ ডাইভিং ক্যাচ নিলেন। সাইফ কয়েক মুহূর্ত দাঁড়িয়ে রইলেন
        হতভম্ব হয়ে। এই শট যে কোনো পরিস্থিতিতেই হতাশাজনক। সাইফের যন্ত্রণা আরও বেশি হওয়ার কথা, সেঞ্চুরি থেকে তখন যে স্রেফ
        ৫ রানে দূরে তিনি!

        অথচ ওই শটের আগ পর্যন্ত দুর্দান্ত খেলছিলেন সাইফ। দারুণ সব স্ট্রোকের ছটায় আগ্রাসী এক সেঞ্চুরির কাছে গিয়েই খেই
        হারালেন তিনি। আক্রমণাত্মক ব্যাটিং উপহার দেন আফিফ হোসেনও। তবে সাইফের মতো তিনিও লেগ স্টাম্পের বলে টাইমিংয়ে গড়বড়
        করে কাভারে ক্যাচ তুলে দেন ফিফটির কাছে গিয়ে।

        এই দুজনের স্ট্রোকসমৃদ্ধ ইনিংসের পাশে লড়িয়ে ফিফটি করে অপরাজিত থাকেন জাকের আলি। কিন্তু এই তিন জন ছাড়া ব্যর্থ দলের
        আর সবাই। তিন দিনে অনেকটা সময় বৃষ্টির কারণে খেলা না হলেও তাই প্রথম আনঅফিসিয়াল টেস্টে ওয়েস্ট ইন্ডিজ ‘এ’ দলের
        বিপক্ষে হারের শঙ্কায় বাংলাদেশ ‘এ’ দল।
    </p>
</body>

</html>